Pobierz od użytkownika napis oraz literę. Następnie zaszyfruj i odszyfruj wiadomość za pomocą oryginalnego algorytmu vigener`a z wykorzystaniem "autoklucza"

1. Przedstaw opis słowny problemu
2. Przedstaw schemat blokowy
3. Zaimplementuj algorytm.

Rozwinięcie:
2. Zaimplementuj prostszą wersję deszyfrowania. Wymaga on wykonania prostej operacji "odwrócenia" hasła, jak poniżej:
   K2(i) = [26 – K(i)] mod 26, gdzie K(i) – kolejna litera słowa kluczowego, numerowane A=0, B=1 itd., a K2(i) – kolejna litera hasła "odwróconego". 26 oznacza liczbę liter alfabetu łacińskiego. Efektem działania takiego przekształcenia dla hasła "TAJNE" będzie słowo "HARNW". Następnie należy na szyfrogramie wykonać operację szyfrowania z otrzymanym hasłem. Wynikiem, jak można się przekonać, będzie postać jawna tekstu.
3. Zaimplementuj szyfrowanie/deszyfrowanie za pomocą klucza o dowolnej długości.

Algorytm Vigenere`a:
Tekst szyfrujemy na podstawie hasła. Szyfrowanie odbywa się w sposób następujący. Każdą literę tekstu jawnego szyfrujemy korzystając z alfabetu zaczynającego się od odpowiadającej litery w haśle. W przypadku, gdy hasło jest krótsze od szyfrowanego tekstu powtarzamy je wielokrotnie.
Szyfrowanie i deszyfrowanie odbywa się na podstawie tablicy Vigenere`a. Tablica Vigenere`a powstaje na podstawie wygenerowania tablicy dwuwymiarowej, gdzie kolejny wiersz jest przesunięty względem poprzedniego o jedną literę. "Ucinana" litera przechodzi na koniec wiersza.

Autoklucz tworzony jest na podstawie pierwszej litery klucza która była ustalana, a kolejnymi literami były kolejne litery tekstu jawnego.